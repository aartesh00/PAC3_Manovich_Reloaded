# PAC3-Visionant el futur amb les ulleres de Manovich: redescobrint la hibridació

**Autor**: Àlex Artés Hidalgo

**Data**: 14/12/2023

[toc]

## Plantejament

La hibridació de mitjans és la combinació o la fusió de diferents formes de mitjans o tecnologies en una nova entitat. Té la capacitat d'integrar elements distintius de múltiples mitjans en una sola plataforma o experiència, com Skype/Zoom o Duolingo, que fusionen tecnologia de comunicació amb vídeo, xat, IA i aprenentatge d'idiomes. Per tal de distingir-la d'altres conceptes com la multimèdia, s’ha de veure la hibridació com una integració més profunda i interactiva entre mitjans. Per un altre costat, la remediació se centra en la reinterpretació d'un mitjà a través d'un altre sense una fusió directa d'elements. En canvi, la hibridació, crea noves formes que transcendeixen els mitjans originals.

A continuació, tractarem la hibridació present en plataformes de videotrucades com Skype/Zoom i la hibridació a Duolingo. També analitzarem com aquestes plataformes integren diversos elements tecnològics, i aprofundirem en com aquestes hibridacions han canviat les experiències humanes, des de la col·laboració global fins a l'aprenentatge personalitzat d'idiomes, produint un canvi significatiu en la nostra interacció amb la tecnologia i entre nosaltres.

## Redescobrint la hibridació: Skype o Zoom

Skype o Zoom han estat pioneres per tal de redefinir la manera en què les persones es connecten a escala mundial. Els conceptes de distància i comunicació s'han modificat radicalment a través d'aquestes eines digitals. 

>> “*Els usuaris han trobat la manera d'estar connectats en tot moment amb el món, sigui per comunicar-se amb amics o familiars, estar al dia de les últimes notícies i esdeveniments, comprar en línia o compartir els seus moments amb la resta del món*.” **(ISP Grup, 2023)**

<img src="C:\Users\fsale\Desktop\Imagenes\videotrucada.jpg" alt="Videotrucada entre companys" style="zoom:55%;" />

<center>Imatge de Freepik</center>

A més, aquestes plataformes de comunicació, representen un nou nivell d'interacció amb les interfícies digitals. Manovich se centra en com els mitjans digitals estan en constant evolució i en com ens afecta a la nostra cultura i experiència.

Skype o Zoom han canviat la manera de percebre la distància i la comunicació. Ens ofereixen noves maneres de connectar, de manera que transcendeix les limitacions geogràfiques i el temps. Aquesta hibridació de tecnologies redefineix el significat de proximitat, permetent la interacció en temps real amb persones d'arreu del món sense les limitacions físiques de la distància.

Manovich ens parla de com les noves formes dels mitjans digitals estan canviant la manera de consumir, produir i interpretar la informació. Podem apreciar com aquestes plataformes representen els principals principis que ell discuteix sobre la transformació dels mitjans digitals. Fa referència a la idea de la convergència digital i la interactivitat, com a forces impulsadores de la cultura digital. Per tant, Skype o Zoom han revolucionat la manera de com col·laborem i ens comuniquem a través de vídeo, xat, compartició de pantalla o altres opcions de col·laboració en temps real, exemplificant aquesta convergència digital. A més, aquesta hibridació de capacitats digitals ofereix experiències interactives riques i diverses que transcendeixen les limitacions de les formes tradicionals de comunicació. 

Respecte a la hibridació entre l'espai físic i el digital, aquest és evident. Anteriorment, la comunicació a distància estava limitada a textos o imatges fixes. Actualment, podem tenir una experiència quasi presencial amb qualsevol persona. Això redueix la percepció de distància, creant una interacció més íntima i en temps real.

També es destaca la importància de les interfícies en la formació de la cultura digital. Les interfícies d’aquestes aplicacions, han creat un nou llenguatge d'interacció, on gestos com arrossegar, fer clic i compartir s’han convertit en elements bàsics de la comunicació moderna. Això ha alterat la manera en què per exemple, les empreses duen a terme reunions, els estudiants assisteixen a classes i les famílies es mantenen connectades, establint un nou paradigma d'interacció social i laboral. 

>> *“Zoom es va proposar millorar la qualitat de la comunicació amb una interfície neta i fàcil d'usar, una connexió estable fins i tot en velocitats d'internet més baixes i una capacitat més gran de participants en una sola trucada.”* **(Cane Allesta, 2023)**

<img src="C:\Users\fsale\Desktop\Imagenes\videotrucada2.jpg" alt="Videotrucada entre companys" style="zoom:55%;" />

<center>Imatge de Freepik</center>

Per últim, l’adaptabilitat de Skype o Zoom també és una conseqüència de la seva hibridació amb altres plataformes o serveis. Aquests programes ofereixen integració amb xarxes socials, sistemes de gestió de projectes i altres eines, creant un ecosistema digital ampli que permet una experiència de comunicació més completa i eficient.

En resum, Skype o Zoom són més que simplement eines de comunicació, són agents de canvi cultural i tecnològic. La seva hibridació de tecnologies, interfícies d'usuari accessibles i integració amb altres plataformes han canviat la manera en què ens relacionem i col·laborem. 

## Redescobrint la hibridació: Duolingo

Duolingo, és una plataforma que ha revolucionat l'aprenentatge d'idiomes mitjançant la seva integració innovadora de la tecnologia. Podem apreciar com representa els principals principis sobre la transformació dels mitjans digitals. Manovich argumenta sobre la importància de la interactivitat, la personalització i la gamificació en la cultura digital. Aquests elements són claus en la plataforma de Duolingo.

<img src="C:\Users\fsale\Desktop\Imagenes\idiomes.jpg" alt="Idiomes a una tauleta" style="zoom:55%;" />

<center>Imatge de Freepik</center>

La hibridació entre tecnologies d'aprenentatge i la interfície de l’aplicació, han traspassat les limitacions tradicionals de l'aprenentatge d'idiomes. A més, gràcies a la integració de la gamificació, mitjançant les recompenses, els nivells i punts, es motiva als usuaris a seguir aprenent. Aquesta integració de dinàmiques de joc fa que l'aprenentatge sigui divertit i motivador, alhora que s’utilitza com a retroalimentació immediata. Això reflecteix la idea de Manovich sobre com els mitjans digitals poden ser dissenyats per fomentar la participació activa i mantenir l'interès de l'usuari. 

>> *“Duolingo realment fa que aprendre idiomes sigui divertit, i potser fins i tot lleugerament addictiu.”* **(Jeroen Corthout)**

Respecte a la personalització, és un altre aspecte clau que destaca a Duolingo i la seva hibridació innovadora. La plataforma adapta les lliçons segons el progrés i els errors de cada usuari, creant una experiència d'aprenentatge personalitzada. Aquesta adaptació és un exemple de com la tecnologia pot ser utilitzada per crear experiències d'aprenentatge individuals, tal com Manovich planteja en la seva idea sobre la manipulació i personalització del contingut digital. El resultat, són lliçons adaptades específicament per reforçar les àrees de debilitat de l'usuari i mantenir l'interès. 

>> *“Aquesta aplicació, que combina elements de les verticals deducació i jocs, compta amb un sistema de recompenses i un arbre de progrés. També té marcadors, on els usuaris poden competir en els idiomes de la seva elecció i obtenir medalles per mostrar el progrés i els nivells. El procés per aprendre idiomes in-app combina diferents mètodes en què els usuaris escolten, parlen, llegeixen i escriuen per resoldre exercicis breus similars a un joc.”* **(Adjust).**

També, cal destacar la integració d'intel·ligència artificial i les tècniques d'aprenentatge automàtic de Duolingo. Aquest és un altre aspecte que s'ajusta als principis de Manovich sobre la transformació dels mitjans digitals. A través de l'anàlisi de dades i algoritmes, s’ajusta constantment el seu contingut per millorar l'eficàcia de l'aprenentatge, adaptant-se a les necessitats i al ritme de l'usuari. A més, a través d’aquesta anàlisi de dades s’ajuda a millorar constantment el contingut dels cursos, assegurant una millora contínua de la qualitat de l'ensenyament.

Per un altre costat, la interfície simple i intuïtiva de Duolingo és fruit d'aquesta hibridació. La combinació d'elements tecnològics avançats amb un disseny amigable i accessible és la clau per a l'èxit de la plataforma. Aquesta interfície fa que l'aprenentatge sigui accessible per a persones de diferents edats i nivells d'experiència tecnològica.

En resum, Duolingo no només és una plataforma d'aprenentatge d'idiomes, sinó un exemple de com la hibridació entre la tecnologia i l'educació pot revolucionar la manera en què aprenem. La seva integració de gamificació, personalització i intel·ligència artificial reflecteixen els principis de la cultura digital de Manovich. I desafia la manera tradicional d'aprendre idiomes.

## Bibliografia

*La nova era de la comunicació: la comunicació digital* [en línia] [consulta:12/12/2023]. Disponible a: [Skype inicia una nova era de comunicació](https://www.ispgrup.cat/nueva-era-la-comunicacion-digital/)

*Darrere de l'Èxit de Zoom: La Història de com va superar Skype* [en línia] [consulta:12/12/2023]. Disponible a: [L’èxit de zoom](https://www.linkedin.com/pulse/detr%C3%A1s-del-%C3%A9xito-de-zoom-la-historia-c%C3%B3mo-super%C3%B3-skype-cane-allesta-bmypf/?originalSubdomain=es)

*Cas d'èxit: Duolingo* [en línia] [consulta:12/12/2023]. Disponible a: [Cas d'èxit: Duolingo](https://www.adjust.com/es/resources/case-studies/duolingo/)

*Duolingo: com van donar al clau amb el seu producte i es van convertir en l'aplicació educativa* [en línia] [consulta:12/12/2023]. Disponible a: [Sobre Duolingo](https://blog.salesflare.com/es/duolingo-iconic-product-e3df449017df)

Manovich, L. (2013). El programari pren el comandament. Barcelona: Editorial UOC.

Rawpixel.com. *Dona en una videoconferència a la seva oficina a casa durant la pandèmia de coronavirus* [Imatge]. Disponible a: [Imatge 1](https://www.freepik.es/foto-gratis/mujer-videoconferencia-su-oficina-casa-pandemia-coronavirus_18835450.htm#query=skype&position=19&from_view=search&track=sph&uuid=369880ec-9d70-47c3-a4a6-5104c981733e)

Freepik. *Amics o familiars fent una videotrucada per posar-se al dia* [Imatge]. Disponible a: [Imatge 2](https://www.freepik.es/foto-gratis/amigos-o-familiares-haciendo-videollamada-ponerse-al-dia_15679243.htm#query=skype&position=34&from_view=search&track=sph&uuid=369880ec-9d70-47c3-a4a6-5104c981733e)

Rawpixel.com. *Concepte de salutació d'entrepà de diàleg de diferents idiomes* [Imatge]. Disponible a: [Imatge 3](https://www.freepik.es/foto-gratis/concepto-saludo-bocadillo-dialogo-diferentes-idiomas_18091695.htm#query=idiomas&position=2&from_view=search&track=sph&uuid=a8ef15c9-dd27-48ea-b71e-9ec1229bcb3c)

----

Llicència: Material Creative Commons desenvolupat sota la llicència CC BY-SA 4.0